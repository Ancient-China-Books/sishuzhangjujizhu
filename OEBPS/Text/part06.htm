<?xml version="1.0" encoding="utf-8" standalone="no"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<link href="../Styles/page_styles.css" rel="stylesheet" type="text/css"/>
<link href="../Styles/stylesheet.css" rel="stylesheet" type="text/css"/>
<title>四書章句集注-讀論語孟子法</title>
<meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head>
<body>
<div id="text">
<h1 title="讀論語孟子法"><span class="title1">讀論語孟子法</span></h1>
<p class="note2" id="p0"><a class="gg-link" href="#p0" onclick="return changeColor(this);"></a>據清仿宋大字本補。</p>
<p class="origin" id="p1"><a class="gg-link" href="#p1" onclick="return changeColor(this);"></a>程子曰：「學者當以論語孟子爲本。論語孟子既治，則六經可不治而明矣。讀書者當觀聖人所以作經之意，與聖人所以用心，聖人之所以至於聖人，而吾之所以未至者，所以未得者。句句而求之，晝誦而味之，中夜而思之，平其心，易其氣，闕其疑，則聖人之意可見矣。」</p>
<p class="origin" id="p2"><a class="gg-link" href="#p2" onclick="return changeColor(this);"></a>程子曰：「凡看文字，須先曉其文義，然後可以求其意。未有不曉文義而見意者也。」</p>
<p class="origin" id="p3"><a class="gg-link" href="#p3" onclick="return changeColor(this);"></a>程子曰：「學者須將論語中諸弟子問處便作自己問，聖人答處便作今日耳聞，自然有得。雖孔孟復生，不過以此教人。若能於語孟中深求玩味，將來涵養成甚生氣質！」</p>
<p class="origin" id="p4"><a class="gg-link" href="#p4" onclick="return changeColor(this);"></a>程子曰：「凡看語孟，且須熟讀玩味。須將聖人言語切己，不可只作一場話說。人只看得二書切己，終身盡多也。」</p>
<p class="origin" id="p5"><a class="gg-link" href="#p5" onclick="return changeColor(this);"></a>程子曰：「論孟只剩讀?，便自意足。學者須是玩味。若以語言解?，意便不足。」</p>
<p class="origin" id="p6"><a class="gg-link" href="#p6" onclick="return changeColor(this);"></a>或問：「且將論孟緊要處看，如何？」程子曰：「固是好，但終是不浹洽耳。」</p>
<p class="origin" id="p7"><a class="gg-link" href="#p7" onclick="return changeColor(this);"></a>程子曰：「孔子言語句句是自然，孟子言語句句是事實。」</p>
<p class="origin" id="p8"><a class="gg-link" href="#p8" onclick="return changeColor(this);"></a>程子曰：「學者先讀論語孟子，如尺度權衡相似，以此去量度事物，自然見得長短輕重。」</p>
<p class="origin" id="p9"><a class="gg-link" href="#p9" onclick="return changeColor(this);"></a>程子曰：「讀論語孟子而不知道，所謂『雖多，亦奚以爲』。」</p>
</div>
</body>
</html>
