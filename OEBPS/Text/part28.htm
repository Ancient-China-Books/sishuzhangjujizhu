<?xml version="1.0" encoding="utf-8" standalone="no"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<link href="../Styles/page_styles.css" rel="stylesheet" type="text/css"/>
<link href="../Styles/stylesheet.css" rel="stylesheet" type="text/css"/>
<title>四書章句集注-孟子集注卷十一・告子章句上</title>
<meta content="width=device-width" initial-scale="1" name="viewport"/><script src="../Styles/main.js" type="text/javascript"></script></head>
<body>
<div id="text">
<h1>孟子集注卷十一</h1><hr/>
<h2 id="sigil_toc_id_31" title="告子章句上">告子章句上<span class="note">凡二十章。</span></h2>
<p class="origin" id="p0"><a class="gg-link" href="#p0" onclick="return changeColor(this);"></a>告子曰：「性，猶杞柳也；義，猶桮棬也。以人性爲仁義，猶以杞柳爲桮棬。」<span class="note">桮，音杯。棬，丘圓反。性者，人生所?之天理也。杞柳，櫃柳。桮棬，屈木所爲，若卮匜之屬。告子言人性本無仁義，必待矯揉而後成，如荀子性惡之說也。</span>孟子曰：「子能順杞柳之性而以爲桮棬乎？將戕賊杞柳而後以爲桮棬也？如將戕賊杞柳而以爲桮棬，則亦將戕賊人以爲仁義與？率天下之人而禍仁義者，必子之言夫！」<span class="note">戕，音牆。與，平聲。夫，音扶。言如此，則天下之人皆以仁義爲害性而不肯爲，是因子之言而爲仁義之禍也。</span></p>
<p class="origin" id="p1"><a class="gg-link" href="#p1" onclick="return changeColor(this);"></a>告子曰：「性猶湍水也，決諸東方則東流，袂諸西方則西流。人性之無分於善不善也，猶水之無分於東西也。」<span class="note">湍，他端反。湍，波流瀠回之貌也。告子因前說而小變之，近於揚子善惡混之說。</span>孟子曰：「水信無分於東西。無分於上下乎？人性之善也，猶水之就下也。人無有不善，水無有不下。<span class="note">言水誠不分東西矣，然豈不分上下乎？性即天理，未有不善者也。</span>今夫水，搏而躍之，可使過顙；激而行之，可使在山。是豈水之性哉？其勢則然也。人之可使爲不善，其性亦猶是也。」<span class="note">夫，音扶。搏，補各反。搏，擊也。躍，跳也。顙，額也。水之過額在山，皆不就下也。然其本性未嘗不就下，但爲博激所使而逆其性耳。此章言性本善，故順之而無不善；本無惡，故反之而後爲惡，非本無定體，而可以無所不爲也。</span></p>
<p class="origin" id="p2"><a class="gg-link" href="#p2" onclick="return changeColor(this);"></a>告子曰：「生之謂性。」<span class="note">生，指人物之所以知覺運動者而言。告子論性，前後四章，語雖不同，然其大指不外乎此，與近世佛氏所謂作用是性者略相似。</span>孟子曰：「生之謂性也，猶白之謂白與？」曰：「然。」「白羽之白也，猶白雪之白；白雪之白，猶白玉之白與？」曰：「然。」<span class="note">與，平聲。下同。白之謂白，猶言凡物之白者，同謂之白，更無差別也。白羽以下，孟子再問而告子曰然，則是謂凡有生者同是一性矣。</span>「然則犬之性，猶牛之性；牛之性，猶人之性與？」<span class="note">孟子又言若果如此，則犬牛與人皆有知覺，皆能運動，其性皆無以異矣，於是告子自知其說之非而不能對也。愚按：性者，人之所得於天之理也；生者，人之所得於天之氣也。性，形而上者也；氣，形而下者也。人物之生，莫不有是性，亦莫不有是氣。然以氣言之，則知覺運動，人與物若不異也；以理言之，則仁義禮智之?豈物之所得而全哉？此人之性所以無不善，而爲萬物之靈也。告子不知性之爲理，而以所謂氣者當之，是以杞柳湍水之喻，食色無善無不善之說，縱橫繆戾，紛紜舛錯，而此章之誤乃其本根。所以然者，蓋徒知知覺運動之蠢然者，人與物同；而不知仁義禮智之粹然者，人與物異也。孟子以是折之，其義精矣。</span></p>
<p class="origin" id="p3"><a class="gg-link" href="#p3" onclick="return changeColor(this);"></a>告子曰：「食色，性也。仁，內也，非外也；義，外也，非內也。」<span class="note">告子以人之知覺運動者爲性，故言人之甘食悅色者即其性。故仁愛之心生於內，而事物之宜由乎外。學者但當用力於仁，而不必求合於義也。</span>孟子曰：「何以謂仁內義外也？」曰：「彼長而我長之，非有長於我也；猶彼白而我白之，從其白於外也，故謂之外也。」<span class="note">長，上聲，下同。我長之，我以彼爲長也；我白之，我以彼爲白也。</span>曰：「異於白馬之白也，無以異於白人之白也；不識長馬之長也，無以異於長人之長與？且謂長者義乎？長之者義乎？」<span class="note">與，平聲，下同。張氏曰：「上異於二字疑衍。」李氏曰：「或有闕文焉。」愚按：白馬白人，所謂彼白而我白之也；長馬長人，所謂彼長而我長之也。白馬白人不異，而長馬長人不同，是乃所謂義也。義不在彼之長，而在我長之之心，則義之非外明矣。</span>曰：「吾弟則愛之，秦人之弟則不愛也，是以我爲悅者也，故謂之內。長楚人之長，亦長吾之長，是以長爲悅者也，故謂之外也。」<span class="note">言愛主於我，故仁在內；敬主於長，故義在外。</span>曰：「耆秦人之炙，無以異於耆吾炙。夫物則亦有然者也，然則耆炙亦有外與？」<span class="note">耆，與嗜同。夫，音扶。言長之耆之，皆出於心也。林氏曰：「告子以食色爲性，故因其所明者而通之。」自篇首至此四章，告子之辯屢屈，而屢變其說以求勝，卒不聞其能自反而有所疑也。此正其所謂不得於言勿求於心者，所以卒於鹵莽而不得其正也。</span></p>
<p class="origin" id="p4"><a class="gg-link" href="#p4" onclick="return changeColor(this);"></a>孟季子問公都子曰：「何以謂義內也？」<span class="note">孟季子，疑孟仲子之弟也。蓋聞孟子之言而未達，故私論之。</span>曰：「行吾敬，故謂之內也。」<span class="note">所敬之人雖在外，然知其當敬而行吾心之敬以敬之，則不在外也。</span>「鄉人長於伯兄一歲，則誰敬？」曰：「敬兄。」「酌則誰先？」曰：「先酌鄉人。」「所敬在此，所長在彼，果在外，非由內也。」<span class="note">長，上聲。伯，長也。酌，酌酒也。此皆季子問、公都子答，而季子又言，如此則敬長之心，果不由中出也。</span>公都子不能答，以告孟子。孟子曰：「敬叔父乎？敬弟乎？彼將曰『敬叔父』。曰：『弟爲屍，則誰敬？』彼將曰『敬弟。』子曰：『惡在其敬叔父也？』彼將曰『在位故也。』子亦曰：『在位故也。庸敬在兄，斯須之敬在鄉人。』」<span class="note">惡，平聲。屍，祭祀所主以象神，雖子弟爲之，然敬之當如祖考也。在位，弟在屍位，鄉人在賓客之位也。庸，常也。斯須，暫時也。言因時制宜，皆由中出也。</span>季子聞之曰：「敬叔父則敬，敬弟則敬，果在外，非由內也。」公都子曰：「冬日則飲湯，夏日則飲水，然則飲食亦在外也？」<span class="note">此亦上章耆炙之意。范氏曰：「二章問答，大指略同，皆反覆譬喻以曉當世，使明仁義之在內，則知人之性善，而皆可以爲堯舜矣。」</span></p>
<p class="origin" id="p5"><a class="gg-link" href="#p5" onclick="return changeColor(this);"></a>公都子曰：「告子曰：『性無善無不善也。』<span class="note">此亦「生之謂性、食色性也」之意，近世蘇氏、胡氏之說蓋如此。</span>或曰：『性可以爲善，可以爲不善；是故文武興，則民好善；幽厲興，則民好暴。』<span class="note">好，去聲。此即湍水之說也。</span>或曰：『有性善，有性不善；是故以堯爲君而有象，以瞽瞍爲父而有舜；以紂爲兄之子且以爲君，而有微子啟、王子比干。』<span class="note">韓子性有三品之說蓋如此。按此文，則微子、比干皆紂之叔父，而書稱微子爲商王元子，疑此或有誤字。</span>今曰『性善』，然則彼皆非與？」<span class="note">與，平聲。</span>孟子曰：「乃若其情，則可以爲善矣，乃所謂善也。<span class="note">乃若，發語辭。情者，性之動也。人之情，本但可以爲善而不可以爲惡，則性之本善可知矣。</span>若夫爲不善，非才之罪也。<span class="note">夫，音扶。才，猶材質，人之能也。人有是性，則有是才，性既善則才亦善。人之爲不善，乃物慾陷溺而然，非其才之罪也。</span>惻隱之心，人皆有之；羞惡之心，人皆有之；恭敬之心，人皆有之；是非之心，人皆有之。惻隱之心，仁也；羞惡之心，義也；恭敬之心，禮也；是非之心，智也。仁義禮智，非由外鑠我也，我固有之也，弗思耳矣。故曰：『求則得之，捨則失之。』或相倍蓰而無算者，不能盡其才者也。<span class="note">惡，去聲。捨，上聲。蓰，音師。恭者，敬之發於外者也；敬者，恭之主於中者也。鑠，以火銷金之名，自外以至內也。算，數也。言四者之心人所固有，但人自不思而求之耳，所以善惡相去之遠，由不思不求而不能擴充以盡其才也。前篇言是四者爲仁義禮智之端，而此不言端者，彼欲其擴而充之，此直因用以著其本體，故言有不同耳。</span>詩曰：『天生蒸民，有物有則。民之秉夷，好是懿德。』孔子曰：『爲此詩者，其知道乎！故有物必有則，民之秉夷也，故好是懿德。』」<span class="note">好，去聲。詩大雅烝民之篇。蒸，詩作烝，眾也。物，事也。則，法也。夷，詩作彞，常也。懿，美也。有物必有法：如有耳目，則有聰明之德；有父子，則有慈孝之心，是民所秉執之常性也，故人之情無不好此懿德者。以此觀之，則人性之善可見，而公都子所問之三說，皆不辯而自明矣。程子曰：「性即理也，理則堯舜至於塗人一也。才?於氣，氣有清濁，?其清者爲賢，?其濁者爲愚。學而知之，則氣無清濁，皆可至於善而復性之本，湯武身之是也。孔子所言下愚不移者，則自暴自棄之人也。」又曰：「論性不論氣，不備；論氣不論性，不明，二之則不是。」張子曰：「形而後有氣質之性，善反之則天地之性存焉。故氣質之性，君子有弗性者焉。」愚按：程子此說才字，與孟子本文小異。蓋孟子專指其發於性者言之，故以爲才無不善；程子兼指其?於氣者言之，則人之才固有昏明強弱之不同矣，張子所謂氣質之性是也。二說雖殊，各有所當，然以事理考之，程子爲密。蓋氣質所?雖有不善，而不害性之本善；性雖本善，而不可以無省察矯揉之功，學者所當深玩也。</span></p>
<p class="origin" id="p6"><a class="gg-link" href="#p6" onclick="return changeColor(this);"></a>孟子曰：「富歲，子弟多賴；兇歲，子弟多暴，非天之降才爾殊也，其所以陷溺其心者然也。<span class="note">富歲，豐年也。賴，借也。豐年衣食饒足，故有所顧借而爲善；兇年衣食不足，故有以陷溺其心而爲暴。</span>今夫麰麥，播種而耰之，其地同，樹之時又同，浡然而生，至於日至之時，皆熟矣。雖有不同，則地有肥磽，雨露之養，人事之不齊也。<span class="note">夫，音扶。麰，音牟。耰，音憂。磽，苦交反。麰，大麥也。耰，覆種也。日至之時，謂當成熟之期也。磽，瘠薄也。</span>故凡同類者，舉相似也，何獨至於人而疑之？聖人與我同類者。<span class="note">聖人亦人耳，其性之善，無不同也。</span>故龍子曰：『不知足而爲屨，我知其不爲蕢也。』屨之相似，天下之足同也。<span class="note">蕢，音匱。蕢，草器也。不知人足之大小而爲之屨，雖未必適中，然必似足形，不至成蕢也。</span>口之於味，有同耆也。易牙先得我口之所耆者也。如使口之於味也，其性與人殊，若犬馬之與我不同類也，則天下何耆皆從易牙之於味也？至於味，天下期於易牙，是天下之口相似也<span class="note">耆，與嗜同，下同。易牙，古之知味者。言易牙所調之味，則天下皆以爲美也。</span>惟耳亦然。至於聲，天下期於師曠，是天下之耳相似也。<span class="note">師曠，能審音者也。言師曠所和之音，則天下皆以爲美也。</span>惟目亦然。至於子都，天下莫不知其姣也。不知子都之姣者，無目者也。<span class="note">姣，古卯反。子都，古之美人也。妏，好也。</span>故曰：口之於味也，有同耆焉；耳之於聲也，有同聽焉；目之於色也，有同美焉。至於心，獨無所同然乎？心之所同然者何也？謂理也，義也。聖人先得我心之所同然耳。故理義之悅我心，猶芻豢之悅我口。」<span class="note">然，猶可也。草食曰芻，牛羊是也；谷食曰豢，犬豕是也。程子曰：「在物爲理，處物爲義，體用之謂也。孟子言人心無不悅理義者，但聖人則先知先覺乎此耳，非有以異於人也。」程子又曰：「理義之悅我心，猶芻豢之悅我口，此語親切有味。須實體察得理義之悅心，真猶芻豢之悅口，始得。」</span></p>
<p class="origin" id="p7"><a class="gg-link" href="#p7" onclick="return changeColor(this);"></a>孟子曰：「牛山之木嘗美矣，以其郊於大國也，斧斤伐之，可以爲美乎？是其日夜之所息，雨露之所潤，非無萌櫱之生焉，牛羊又從而牧之，是以若彼濯濯也。人見其濯濯也，以爲未嘗有材焉，此豈山之性也哉？<span class="note">櫱，五割反。牛山，齊之東南山也。邑外謂之郊，言牛山之木，前此固嘗美矣，今爲大國之郊，伐之者眾，故失其美耳。息，生長也。日夜之所息，謂氣化流行未嘗間斷，故日夜之閒，凡物皆有所生長也，萌，芽也。櫱，芽之旁出者也。濯濯，光潔之貌。材，材木也。言山木雖伐，猶有萌櫱，而牛羊又從而害之，是以至於光潔而無草木也。</span>雖存乎人者，豈無仁義之心哉？其所以放其良心者，亦猶斧斤之於木也，旦旦而伐之，可以爲美乎？其日夜之所息，平旦之氣，其好惡與人相近也者幾希，則其旦晝之所爲，有梏亡之矣。梏之反覆，則其夜氣不足以存；夜氣不足以存，則其違禽獸不遠矣。人見其禽獸也，而以爲未嘗有才焉者，是豈人之情也哉？<span class="note">好、惡，並去聲。良心者，本然之善心，即所謂仁義之心也。平旦之氣，謂未與物接之時，清明之氣也。好惡與人相近，言得人心之所同然也。幾希，不多也。梏，械也。反覆，展轉也。言人之良心雖已放失，然其日夜之間，亦必有所生長。故平旦未與物接，其氣清明之際，良心猶必有發見者。但其發見至微，而旦晝所爲之不善，又已隨而梏亡之，如山木既伐，猶有萌櫱，而牛羊又牧之也。晝之所爲，既有以害其夜之所息，又不能勝其晝之所爲，是以展轉相害。至於夜氣之生，日以寖薄，而不足以存其仁義之良心，則平旦之氣亦不能清，而所好惡遂與人遠矣。</span>故苟得其養，無物不長；苟失其養，無物不消。<span class="note">長，上聲。山木人心，其理一也。</span>孔子曰：『操則存，捨則亡；出入無時，莫知其鄉。』惟心之謂與？」<span class="note">捨，日暴之，十日寒之，未有能生者也。吾見亦罕矣，吾退而寒之者至矣，吾如有萌焉何哉？易，去聲。暴，步卜反。見，音現。暴，溫之也。我見王之時少，猶一日暴之也，我退則諂諛雜進之日多，是十日寒之也。雖有萌櫱之生，我亦安能如之何哉？</span>今夫弈之爲數，小數也；不專心致志，則不得也。弈秋，通國之善弈者也。使弈秋誨二人弈，其一人專心致志，惟弈秋之爲聽。一人雖聽之，一心以爲有鴻鵠將至，思援弓繳而射之，雖與之俱學，弗若之矣。爲是其智弗若與？曰：非然也。」<span class="note">夫，音扶。繳，音灼。射，食亦反。爲是之爲，去聲。若與之與，平聲。弈，圍棋也。數，技也。致，極也。弈秋，善弈者名秋也。繳，以繩系矢而射也。程子爲講官，言於上曰：「人主一日之閒，接賢士大夫之時多，親宦官宮妾之時少；則可以涵養氣質，而熏陶德性。」時不能用，識者恨之。范氏曰「人君之心，惟在所養。君子養之以善則智，小人養之以惡則愚。然賢人易疏，小人易親，是以寡不能勝眾，正不能勝邪。自古國家治日常少，而亂日常多，蓋以此也。」</span></p>
<p class="origin" id="p8"><a class="gg-link" href="#p8" onclick="return changeColor(this);"></a>孟子曰：「魚，我所欲也；熊掌，亦我所欲也，二者不可得兼，捨魚而取熊掌者也。生，亦我所欲也；義，亦我所欲也，二者不可得兼，捨生而取義者也。<span class="note">捨，上聲。魚與熊掌皆美味，而熊掌尤美也。</span>生亦我所欲，所欲有甚於生者，故不爲苟得也；死亦我所惡，所惡有甚於死者，故患有所不闢也。<span class="note">惡、闢，皆去聲，下同。釋所以捨生取義之意。得，得生也。欲生惡死者，雖眾人利害之常情；而欲惡有甚於生死者，乃秉彞義理之良心，是以欲生而不爲苟得，惡死而有所不避也。</span>如使人之所欲莫甚於生，則凡可以得生者，何不用也？使人之所惡莫甚於死者，則凡可以闢患者，何不爲也？<span class="note">設使人無秉彞之良心，而但有利害之私情，則凡可以偷生免死者，皆將不顧禮義而爲之矣。</span>由是則生而有不用也，由是則可以闢患而有不爲也。<span class="note">由其必有秉彞之良心，是以其能捨生取義如此。</span>是故所欲有甚於生者，所惡有甚於死者，非獨賢者有是心也，人皆有之，賢者能勿喪耳。<span class="note">喪，去聲。羞惡之心，人皆有之，但眾人汨於利慾而忘之，惟賢者能存之而不喪耳。</span>一簞食，一豆羹，得之則生，弗得則死。嘑爾而與之，行道之人弗受；蹴爾而與之，乞人不屑也。<span class="note">食，音嗣。?，呼故反。蹴，子六反。豆，木器也。?，咄啐之貌。行道之人，路中凡人也。蹴，踐踏也。乞人，丐乞之人也。不屑，不以爲潔也。言雖欲食之急而猶惡無禮，有寧死而不食者。是其羞惡之本心，欲惡有甚於生死者，人皆有之也。</span>萬鐘則不辨禮義而受之。萬鐘於我何加焉？爲宮室之美、妻妾之奉、所識窮乏者得我與？<span class="note">爲，去聲。與，平聲。萬鐘於我何加，言於我身無所增益也。所識窮乏者得我，謂所知識之窮乏者感我之惠也。上言人皆有羞惡之心，此言眾人所以喪之。由此三者，蓋理義之心雖曰固有，而物慾之蔽，亦人所易昏也。</span>鄉爲身死而不受，今爲宮室之美爲之；鄉爲身死而不受，今爲妻妾之奉爲之；鄉爲身死而不受，今爲所識窮乏者得我而爲之，是亦不可以已乎？此之謂失其本心。」<span class="note">鄉、爲，並去聲。爲之之爲，並如字。言三者身外之物，其得失比生死爲甚輕。鄉爲身死猶不肯受?蹴之食，今乃爲此三者而受無禮義之萬鐘，是豈不可以止乎？本心，謂羞惡之心。此章言羞惡之心，人所固有。或能決死生於危迫之際，而不免計豐約於宴安之時，是以君子不可頃刻而不省察於斯焉。</span></p>
<p class="origin" id="p9"><a class="gg-link" href="#p9" onclick="return changeColor(this);"></a>孟子曰：「仁，人心也；義，人路也。<span class="note">仁者心之德，程子所謂心如谷種，仁則其生之性，是也。然但謂之仁，則人不知其切於己，故反而名之曰人心，則可以見其爲此身酬酢萬變之主，而不可須臾失矣。義者行事之宜，謂之人路，則可以見其爲出入往來必由之道，而不可須臾捨矣。</span>捨其路而弗由，放其心而不知求，哀哉！<span class="note">捨，上聲。哀哉二字，最宜詳味，令人惕然有深省處。</span>人有雞犬放，則知求之；有放心，而不知求。<span class="note">程子曰：「心至重，雞犬至輕。雞犬放則知求之，心放而不知求，豈愛其至輕而忘其至重哉？弗思而已矣。」愚謂上兼言仁義，而此下專論求放心者，能求放心，則不違於仁而義在其中矣。</span>學問之道無他，求其放心而已矣。」<span class="note">學問之事，固非一端，然其道則在於求其放心而已。蓋能如是則志氣清明，義理昭著，而可以上達；不然則昏昧放逸，雖曰從事於學，而終不能有所發明矣。故程子曰：「聖賢千言萬語，只是欲人將已放之心約之，使反覆入身來，自能尋向上去，下學而上達也。」此乃孟子開示切要之言，程子又發明之，曲盡其指，學者宜服膺而勿失也。</span></p>
<p class="origin" id="p10"><a class="gg-link" href="#p10" onclick="return changeColor(this);"></a>孟子曰：「今有無名之指，屈而不信，非疾痛害事也，如有能信之者，則不遠秦楚之路，爲指之不若人也。<span class="note">信，與伸同。爲，去聲。無名指，手之第四指也。</span>指不若人，則知惡之；心不若人，則不知惡，此之謂不知類也。」<span class="note">惡，去聲。不知類，言其不知輕重之等也。</span></p>
<p class="origin" id="p11"><a class="gg-link" href="#p11" onclick="return changeColor(this);"></a>孟子曰：「拱把之桐梓，人苟欲生之，皆知所以養之者。至於身，而不知所以養之者，豈愛身不若桐梓哉？弗思甚也。」<span class="note">拱，兩手所圍也。把，一手所握也。桐梓，二木名。</span></p>
<p class="origin" id="p12"><a class="gg-link" href="#p12" onclick="return changeColor(this);"></a>孟子曰：「人之於身也，兼所愛。兼所愛，則兼所養也。無尺寸之膚不愛焉，則無尺寸之膚不養也。所以考其善不善者，豈有他哉？於己取之而已矣。<span class="note">人於一身，固當兼養，然欲考其所養之善否者，惟在反之於身，以審其輕重而已矣。</span>體有貴賤，有小大。無以小害大，無以賤害貴。養其小者爲小人，養其大者爲大人。<span class="note">賤而小者，口腹也；貴而大者，心志也。</span>今有場師，捨其梧檟，養其樲棘，則爲賤場師焉。<span class="note">捨，上聲。檟，音賈。樲，音貳。場師，治場圃者。梧，桐也；檟，梓也，皆美材也。樲棘，小棗，非美材也。</span>養其一指而失其肩背，而不知也，則爲狼疾人也。<span class="note">狼善顧，疾則不能，故以爲失肩背之喻。</span>飲食之人，則人賤之矣，爲其養小以失大也。<span class="note">爲，去聲。飲食之人，專養口腹者也。</span>飲食之人無有失也，則口腹豈適爲尺寸之膚哉？」<span class="note">此言若使專養口腹，而能不失其大體，專口腹之養，軀命所關，不但爲尺寸之膚而已。但養小之人，無不失其大者，故口腹雖所當養，而終不可以小害大，賤害貴也。</span></p>
<p class="origin" id="p13"><a class="gg-link" href="#p13" onclick="return changeColor(this);"></a>公都子問曰：「鈞是人也，或爲大人，或爲小人，何也？」孟子曰：「從其大體爲大人，從其小體爲小人。」<span class="note">鈞，同也。從，隨也。大體，心也。小體，耳目之類也。</span>曰：「鈞是人也，或從其大體，或從其小體，何也？」曰：「耳目之官不思，而蔽於物，物交物，則引之而已矣。心之官則思，思則得之，不思則不得也。此天之所與我者，先立乎其大者，則其小者弗能奪也。此爲大人而已矣。」<span class="note">官之爲言司也。耳司聽，目司視，各有所職而不能思，是以蔽於外物。既不能思而蔽於外物，則亦一物而已。又以外物交於此物，其引之而去不難矣。心則能思，而以思爲職。凡事物之來，心得其職，則得其理，而物不能蔽；失其職，則不得其理，而物來蔽之。此三者，皆天之所以與我者，而心爲大。若能有以立之，則事無不思，而耳目之慾不能奪之矣，此所以爲大人也。然此天之此，舊本多作比，而趙注亦以比方釋之。今本既多作此，而注亦作此，乃未詳孰是。但作比字<sup class="biaohao">〔一〕</sup>，於義爲短，故且從今本雲。范浚心箴曰：「茫茫堪輿，俯仰無垠。人於其間，眇然有身。是身之微，大倉稊米，參爲三才，曰惟心耳。往古來今，孰無此心？心爲形役，乃獸乃禽。惟口耳目，手足動靜，投閒抵隙，爲厥心病。一心之微，眾欲攻之，其與存者，嗚呼幾希！君子存誠，克念克敬，天君泰然，百體從令。」</span></p>
<p class="note3" id="p14"><a class="gg-link" href="#p14" onclick="return changeColor(this);"></a>〔一〕「字」原「方」，據清仿宋大字本改。</p>
<p class="origin" id="p15"><a class="gg-link" href="#p15" onclick="return changeColor(this);"></a>孟子曰：「有天爵者，有人爵者。仁義忠信，樂善不倦，此天爵也；公卿大夫，此人爵也。<span class="note">樂，音洛。天爵者，德義可尊，自然之貴也。</span>古之人修其天爵，而人爵從之。<span class="note">修其天爵，以爲吾分之所當然者耳。人爵從之，蓋不待求之而自至也。</span>今之人修其天爵，以要人爵；既得人爵，而棄其天爵，則惑之甚者也，終亦必亡而已矣。」<span class="note">要，音邀。要，求也。修天爵以要人爵，其心固已惑矣；得人爵而棄天爵，則其惑又甚焉，終必並其所得之人爵而亡之也。</span></p>
<p class="origin" id="p16"><a class="gg-link" href="#p16" onclick="return changeColor(this);"></a>孟子曰：「欲貴者，人之同心也。人人有貴於己者，弗思耳。<span class="note">貴於己者，謂天爵也。</span>人之所貴者，非良貴也。趙孟之所貴，趙孟能賤之。<span class="note">人之所貴，謂人以爵位加己而後貴也。良者，本然之善也。趙孟，晉卿也。能以爵祿與人而使之貴，則亦能奪之而使之賤矣。若良貴，則人安得而賤之哉？</span>詩云：『既醉以酒，既飽以德。』言飽乎仁義也，所以不願人之膏粱之味也；令聞廣譽施於身，所以不願人之文繡也。」<span class="note">聞，去聲。詩大雅既醉之篇。飽，充足也。願，欲也。膏，肥肉。粱，美谷。令，善也。聞，亦譽也。文繡，衣之美者也。仁義充足而聞譽彰著，皆所謂良貴也。尹氏曰：「言在我者重，則外物輕。」</span></p>
<p class="origin" id="p17"><a class="gg-link" href="#p17" onclick="return changeColor(this);"></a>孟子曰：「仁之勝不仁也，猶水勝火。今之爲仁者，猶以一杯水，救一車薪之火也；不熄，則謂之水不勝火，此又與於不仁之甚者也。<span class="note">與，猶助也。仁之能勝不仁，必然之理也。但爲之不力，則無以勝不仁，而人遂以爲真不能勝，是我之所爲有以深助於不仁者也。</span>亦終必亡而已矣。」<span class="note">言此人之心，亦且自怠於爲仁，終必並與其所爲而亡之。趙氏曰：「言爲仁不至，而不反諸己也。」</span></p>
<p class="origin" id="p18"><a class="gg-link" href="#p18" onclick="return changeColor(this);"></a>孟子曰：「五穀者，種之美者也；苟爲不熟，不如荑稗。夫仁亦在乎熟之而已矣。」<span class="note">荑，音蹄。稗，蒲賣反。夫，音扶。荑稗，草之似谷者，其實亦可食，然不能如五穀之美也。但五穀不熟，則反不如荑稗之熟；猶爲仁而不熟，則反不如爲他道之有成。是以爲仁必貴乎熟，而不可徒恃其種之美，又不可以仁之難熟，而甘爲他道之有成也。尹氏曰：「日新而不已則熟。」</span></p>
<p class="origin" id="p19"><a class="gg-link" href="#p19" onclick="return changeColor(this);"></a>孟子曰：「羿之教人射，必志於彀；學者亦必志於彀。<span class="note">彀，古候反。羿，善射者也。志，猶期也。彀，弓滿也。滿而後發，射之法也。學，謂學射。</span>大匠誨人，必以規矩；學者亦必以規矩。」<span class="note">大匠，工師也。規矩，匠之法也。此章言事必有法，然後可成，師捨是則無以教，弟子捨是則無以學。曲藝且然，況聖人之道乎？</span></p>
</div>
</body>
</html>
